[
  {
    "number": 1,
    "question": "კინოფესტივალზე სხვადასხვა ჟანრის – კომედიურ, დეტექტიურ, სათავგადასავლო და ანიმაციურ – ფილმებს აჩვენებენ. ამასთან, კინოფესტივალი ოთხ დღეს (ხუთშაბათი-კვირა) გრძელდება და თითოეულ ჟანრს თითო დღე ეთმობა.\nფესტივალის პროგრამის შედგენისას ორგანიზატორებმა შემდეგი პირობები უნდა დაიცვან:\n• კომედიური ფილმები უნდა აჩვენონ ხუთშაბათს ან პარასკევს.\n• დეტექტიური ფილმები უნდა აჩვენონ პარასკევს ან შაბათს.\n• სათავგადასავლო ფილმები უნდა აჩვენონ შაბათს ან კვირას.\n• ანიმაციური ფილმები უნდა აჩვენონ ხუთშაბათს ან კვირას.\nქვემოთ ჩამოთვლილთაგან რომელი განაწილება აკმაყოფილებს ოთხივე პირობას?",
    "options": [
      "ა) ხუთშაბათს – ანიმაციური, პარასკევს – კომედიური, შაბათს – სათავგადასავლო, კვირას – დეტექტიური;",
      "ბ) ხუთშაბათს – ანიმაციური, პარასკევს – კომედიური, შაბათს – დეტექტიური, კვირას – სათავგადასავლო;",
      "გ) ხუთშაბათს – კომედიური, პარასკევს – დეტექტიური, შაბათს – ანიმაციური, კვირას – სათავგადასავლო;",
      "დ) ხუთშაბათს – კომედიური, პარასკევს – ანიმაციური, შაბათს – სათავგადასავლო, კვირას – დეტექტიური;",
      "ე) ხუთშაბათს – კომედიური, პარასკევს – სათავგადასავლო, შაბათს – დეტექტიური, კვირას – ანიმაციური;"
    ],
    "correctIndex": 1
  },
  {
    "number": 2,
    "question": "მოცემულია გამონათქვამი:\n• არავინაა უნაკლო.\nქვემოთ ჩამოთვლილთაგან რომელი დებულება ვერ იქნება ჭეშმარიტი, თუ მოცემული გამონათქვამი ჭეშმარიტია?",
    "options": [
      "ა) უნაკლო ადამიანი არ არსებობს;",
      "ბ) ზოგიერთ ადამიანს ბევრი ნაკლი აქვს;",
      "გ) ყოველ ადამიანს ერთი ნაკლი მაინც აქვს;",
      "დ) ზოგიერთ ადამიანს არც ერთი ნაკლი არ აქვს;",
      "ე) ზოგიერთ ადამიანს ზოგიერთი ნაკლი არ აქვს."
    ],
    "correctIndex": 3
  },
  {
    "number": 3,
    "question": "მოცემულია:\n• არც ერთი სტუდენტი არ არის არასრულწლოვანი.\nქვემოთ ჩამოთვლილთაგან რომელია აუცილებლად ჭეშმარიტი, თუ მოცემული დებულება ჭეშმარიტია?",
    "options": [
      "ა) ყველა სტუდენტი არასრულწლოვანია;",
      "ბ) ყველა სრულწლოვანი ადამიანი სტუდენტია;",
      "გ) არც ერთი არასრულწლოვანი ადამიანი არ არის სტუდენტი;",
      "დ) არც ერთი სრულწლოვანი ადამიანი არ არის სტუდენტი;",
      "ე) არავინ, ვინც სტუდენტი არ არის, არ არის სრულწლოვანი."
    ],
    "correctIndex": 2
  },
  {
    "number": 4,
    "question": "მდინარეს სანაპიროზე ოთხი კარავია ჩამწკრივებული: წითელი, ყვითელი, მწვანე და ლურჯი. თითოეული მათგანი თითო ტურისტს ეკუთვნის: ერთი – ინგლისელს, ერთი – ფრანგს, ერთი – დანიელს და ერთიც – გერმანელს.\nცნობილია:\n• დანიელი ტურისტის კარავი ყვითელ და ლურჯ კარვებზე უფრო დიდია.\n• გერმანელი ტურისტის კარვის უშუალოდ მარცხნივ ლურჯი კარავი დგას, ხოლო უშუალოდ მარჯვნივ – ყვითელი.\n• ინგლისელ ტურისტს არ ეკუთვნის არც ლურჯი კარავი და არც წითელი.\n• წითელი კარავი და ინგლისელი ტურისტის კარავი გვერდიგვერდ არ დგას.\nრომელი კარავი რომელ ტურისტს ეკუთვნის?\nწითელი ყვითელი მწვანე ლურჯი",
    "options": [
      "ა) გერმანელს ინგლისელს დანიელს ფრანგს",
      "ბ) დანიელს ფრანგს ინგლისელს გერმანელს",
      "გ) ფრანგს გერმანელს დანიელს ინგლისელს",
      "დ) გერმანელს ინგლისელს ფრანგს დანიელს",
      "ე) დანიელს ინგლისელს გერმანელს ფრანგს"
    ],
    "correctIndex": 2
  },
  {
    "number": 5,
    "question": "თანამედროვე კვლევების მიხედვით, მცენარეების გარემო - საცხოვრებელ ადგილსა თუ სკოლაში - აუმჯობესებს მოსწავლეთა შემეცნებით უნარებს. ვარაუდობენ, რომ მცენარეები ამცირებს ეკოლოგიური სტრესორების (მაგალითად, ხმაური, სიცხე) ნეგატიურ გავლენას შემეცნებით უნარებზე.\n\nქვემოთ ჩამოთვლილთაგან რომელი ვითარება დააყენებს ეჭვქვეშ აღნიშნულ ახსნას?",
    "options": [
      "ა) ერთ-ერთი ფართომასშტაბიანი კვლევის მიხედვით, სხვა თანატოლებთან შედარებით, იმ ბავშვების შემეცნებითი უნარების განვითარების დონე, რომელთა საცხოვრებელი ადგილი გამწვანებული იყო, უფრო მაღალი აღმოჩნდა, თუმცა მათი აბსოლუტური უმრავლესობა მაღალი სოციალურ-ეკონომიკური სტატუსის მქონე ოჯახებს წარმოადგენდა;",
      "ბ) ერთ-ერთი გრძელვადიანი კვლევის მიხედვით, სოციალურ თუ აკადემიურ სფეროში იმ ადამიანების მიღწევები, რომლებმაც ბავშვობა გამწვანებულ გარემოში გაატარეს, მნიშვნელოვნად მაღალი აღმოჩნდა იმ ადამიანების მიღწევებთან შედარებით, რომლებსაც ამგვარ გარემოში არ უცხოვრიათ;",
      "გ) კვლევებით დადასტურებულია, რომ ბუნებაში ჩატარებული გაკვეთილები აუმჯობესებს მოსწავლეთა ყურადღების კონცენტრაციის უნარს, თუმცა ნაკლებად არის შესწავლილი, რამდენად გრძელვადიანია ეს ეფექტი;",
      "დ) ნეიროფსიქოლოგიური კვლევების მიხედვით, მწვანე გარემოს გრძელვადიანი ზემოქმედების შედეგად უმჯობესდება თავის ტვინის იმ უბნების ფუნქციონირების დონე, რომლებიც პასუხისმგებელია ყურადღებისა თუ მეხსიერების პროცესებზე;",
      "ე) კვლევებით დადასტურებულია, რომ მწვანე გარემო - საცხოვრებელ ადგილსა თუ სკოლაში - ფიზიკური აქტივობის მაპროვოცირებელია და მოსწავლეების სპორტით დაინტერესებას უწყობს ხელს."
    ],
    "correctIndex": 0
  }
]
